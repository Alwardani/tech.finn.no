---
layout: post
comments: true
date: 2017-02-09 15:14:30+0100
authors: Gunn Skinderviken, Henning Spjelkavik
title: "Åpen fagkveld 7. mars"
tags:
- inspiration
---

## Åpen fagkveld 7. mars hjemme hos FINN - kl 15-20

For ett år siden åpnet vi dørene hjem til oss i Grensen for å dele våre erfaringer rundt hvordan vi jobber med produktutvikling. Vi fikk gode tilbakemeldinger på kvelden og nå ønsker vi å invitere til en ny fagkveld. Denne gangen blir agendaen mer rettet mot teknologien. Vi viser dere hvordan vi bygger og holder vedlike et av norges mest besøkte nettsteder.

Vi har dessverre ikke plass til flere besøkende i lokalene våre, så vi har derfor måtte avslutte påmeldingen.

## Program
Dørene åpner kl 15.00 og kl 15.30 ønsker vi velkommen til FINN.

- ### Teknologi
Hør hvordan vi bygger tjenestene våre på FINN.no. Vi vil blant annet presentere vårt frontend-rammeverk, vår erfaring med microservices, arkitektur og hvordan vi analyserer våre store datamengder for å lage datadrevne produkter.

- ### Arkitektur og infrastruktur
I FINN har vi lenge jobbet strategisk med arkitektur og organisering. Dere vil få se hvordan FINN er bygget opp og vi vil vise dere infrastrukturen som gir oss ytelse, skalering og fleksibilitet.

- ### Slik jobber vi
Vi får ofte spørsmål om hvordan vi jobber i FINN. Vi gjør 900 endringer hver uke uten en eneste manuell tester. Vi forsøker å gi deg et lite innblikk i hvordan vi jobber med utvikling i FINN

Bli gjerne igjen til mingling og litt quiz etter foredragene fra ca kl 19.20.  Vi lover deg – det kommer til å bli en fin(n) kveld!

Vel møtt!



All talks will be in Norwegian.
